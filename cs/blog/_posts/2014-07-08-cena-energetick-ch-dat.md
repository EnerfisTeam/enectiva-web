---
layout: post
published: true
title: Cena energetických dat
---

Pokud patříte mezi property manažery,facility manažery, správce či majitele nemovitostí jistě se setkáváte s problém efektivního sběru energetických dat ze spravovaných budov. K většinové metodě stále patří fyzický odečet pověřenou osobou. Nicméně tento způsob vykazuje známky jisté nespolehlivosti, časové i finanční náročnosti, která roste úměrně s velikostí spravovaného portfolia.

Řešení na tento problém je spousta. Enectiva je jendo z nich, nicméně každý, kdo chce využívat energetická data musí nejdříve akceptovat fakt, že ani automatický sběr dat není zdarma. Vždy dojde k zatížení rozpočtu ať již na pořízení vhodného softwaru nebo měřidel s datovými výstupy. Ve valné většině na pořízení obého.

Na aktuálním trhu se kristalizují dva druhy firem nebo chcete-li zákazníků. Na ty, které si význam energetických dat uvědomují a na ty kteří si ho teprve uvědomí. Zní to tak, že zákazník dříve nebo později přistoupí na hru s automatickými a podrobnými odečty spotřeb. Jen za poslední měsíc jsem ale slyšel tři příběhy, které mohli mít šťastnější konec v případě, že by byl zaveden důslednější energetický monitoring. Jednalo se o úniky plynu netěsností za 1,2mil Kč, únik vody za 20 000,- způsobený vadným pojišťovacím ventilem v kotelně a plýtváním v hodnotě  200 000,- Kč na chlazení způsobené přenastavením technologie nekompetentní osobou.

Všechny tyto subjekty se nyní již dívají na cenu energetických dat úplně jinou perspektivou, než ty které tyto zkušenosti zatím nemají.